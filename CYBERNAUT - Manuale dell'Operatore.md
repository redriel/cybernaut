## CYBERNAUT RPG - Manuale di Gioco

**CYBERNAUT** è un gioco di ruolo da tavolo ambientato su un pianeta senza nome, chiamato semplicemente **Pianeta**, un mondo ostile coperto da deserti, canyon e lande ghiacciate. Cacciatori di tecnologia chiamati **Operatori** esplorano le rovine di antichi laboratori e insediamenti abbandonati alla ricerca di preziosi hardware da rivendere nella metropoli di Sho-Gai, l'unica città del Pianeta.

In CYBERNAUT ci sono poche regole da imparare, in breve tempo sarai in grado di creare il tuo Operatore ed iniziare ad esplorare le lande inospitali del Pianeta.

Nella prima parte di questa guida troverai tutte le regole per iniziare a giocare come Operatore. La seconda parte della guida è riservata agli **Admin**, coloro che amministrano il gioco.

Per giocare a CYBERNAUT ti occorreranno un dado a 10 facce (d10), un dado a 8 facce (d8), un dado a 6 facce (d6) e un dado a 4 facce (d4).  Avrai bisogno anche di un foglio, chiamato **LOG**, in cui riportate le informazioni del tuo Operatore, e di una plancia di gioco, chiamata **STACK**, sulla quale si svolgeranno i combattimenti (*puoi costruirla tu stesso!*).

---

## Le basi del Gioco

CYBERNAUT è un gioco cooperativo. I giocatori, nei panni di Operatori, collaborano per superare missioni e combattimenti frenetici. A guidare gli Operatori c'è l'Admin, la persona che si occupa di gestire il gioco in tutti i suoi aspetti. L'Admin descrive l'ambiente circostante, interpreta i personaggi che popolano il mondo di gioco e gestisce i nemici in combattimento.

Prima di iniziare a giocare è fondamentale familiarizzare con alcune parole chiave utilizzati in CYBERNAUT. Conoscere questi termini è inoltre utile per avere una panoramica generale sulle meccaniche di gioco, sia che tu voglia giocare come Operatore che come Admin.



### Parole chiave

Di seguito vengono elecati dei termini che riassumono i concetti base del gioco.

#### Operatore

Il personaggio di un giocatore. Ogni Operatore apprende delle abilità da usare in combattimento ed è completamente personalizzabile nell'aspetto e nella personalità.

#### Admin

La persona che conduce il gioco. Un Admin deve avere una buona conoscenza delle regole e delle meccaniche

#### Parametro
Valore numerico che descrive una caratteristica fisica o mentale di un Operatore.

#### Classe
La professione di un Operatore. Ogni classe è specializzata in diversi ambiti e dispone di Abilità uniche da utilizzare in Combattimento.

#### Abilità
Azione speciale che un Operatore può compiere in Combattimento.

#### Capacità
Azione speciale che un Operatore può compiere durante l'Esplorazione.

#### Combattimento
Fase di gioco in cui gli Operatori ingaggiano uno o più nemici in uno scontro.

#### Esplorazione
Fase di gioco in cui gli Operatori interagiscono con l'ambiente circostante e con altri personaggi non ostili.

#### Beneficio
Bonus passivo sempre a disposizione dell'Operatore.

#### Competenza
Idoneità di un Operatore nell'utilizzare un particolare Equipaggiamento.

#### Grado
Valore che indica quanto un Operatore è esperto nell'utilizzo di Equipaggiamento o di una Capacità. Più alto è il Grado, più alta è la probabilità che l'azione venga eseguita con successo.

#### Miglior Lancio
Quando viene lanciato più di un dado per determinare l'esito di una azione, viene scelto il risultato più alto.

#### Overload
Possibilità di utilizzare più Abilità di quelle consentite in un dato lasso di tempo. Utilizzare una Abilità in Overload comporta tuttavia dei malus.

#### Test

Prova per stabilire se l'azione di una Capacità ha successo o meno.

### Creare un Operatore

I giocatori creano un alter ego chiamato Operatore. Quando crei un Operatore puoi scegliere liberamente il background che lo caratterizza, le sue esperienze passate, la sua personalità ed il suo aspetto. Utilizzi invece le regole di CYBERNAUT per stabilire che cosa il tuo Operatore è in grado di fare durante il gioco.

Per creare un Operatore, segui questi passaggi:

1. Calcola i Parametri Base
2. Scegli una Specie
3. Scegli una Classe
4. Scegli le Capacità
5. Scegli l'Equipaggiamento
6. Calcola i Parametri Avanzati

I capitoli successivi illustrano nel dettaglio le opzioni a disposizione per la creazione di un Operatore.

---

## Parametri

Gli Parametri rappresentano i Parametri fisici e mentali del tuo Operatore. Si suddividono in Parametri Base e Parametri Avanzati. I Parametri Base sono i primi ad essere determinati, mentre i Parametri Avanzati sono calcolati sulla base dei primi e sull'Equipaggiamento utilizzato.

### Parametri Base

I Parametri Base sono quattro: **vigore**, **destrezza**, **lucidità** ed **ingegno**. Ognuno di essi influenza altre caratteristiche del tuo Operatore e concede particolari bonus. Quando crei un Operatore, puoi stabilire i suoi Parametri Base in due modi:

- **configurazione fissa**: assegna i valori 5, 4, 3 e 2 ai Parametri Base nel modo che preferisci.
- **configurazione casuale**: lancia un dado a 6 facce per ogni Parametro e assegna il risultato al Parametro che preferisci.

#### Vigore

Il Vigore rappresenta quanto un Operatore è resistente fisicamente. Il Vigore influenza la Salute e l'abilità nell'utilizzo di alcune categorie di armi.

#### Destrezza

La Destrezza rappresenta quanto un Operatore è abile nello schivare attacchi nemici e nel reagire velocemente in Combattimneto. La Destrezza influenza la Reattività e l'abilità nell'utilizzo di alcune categorie di armi.

#### Lucidità

La Lucidità rappresenta la fermezza mentale di un Operatore. La Lucidità influenza la resistenza allo Stress e l'utilizzo delle Abilità in Overload.

#### Ingnegno

L'ingegno rappresenta l'acume mentale dell'Operatore. L'Ingegno influenza il numero delle Capacità conosciute e la resistenza ai tentativi di hacking mentale.



### Parametri Avanzati

I Parametri Avanzati sono calcolati sulla base dei Parametri Base e sull'Equipaggiamento utilizzato. Essi sono: **Salute**, **Stress**, **Reattività**, **Difesa**, **Barriera** e **ParaGEN**.

#### Salute
La Salute rappresenta l'energia vitale di un Operatore. Quando la Salute scende a 0, l'Operatore muore. 

La Salute è influenzata dal Vigore e dalla Classe.

#### Stress
Lo Stress rappresenta la condizione mentale dell'Operatore. Il valore iniziale dello Stress è 0, ma può incrementare di 1 ogni volta che l'Operatore è vittima di psicosi o danni mentali. Quando lo Stress raggiunge il valore di 3, l'Operatore subisce una Crisi. 

#### Reattività
La Reattività indica quanto velocemente un Operatore interviene in Combattimento. La Reattività a sua volta contribuisce alla Difesa ed è influenzata dalla Destrezza.
#### Difesa
La Difesa indica quanto è difficile colpire un Operatore con un attacco. La Difesa è influenzata dall'Equipaggiamento e dalla Reattività.
#### Scudo
Lo Scudo indica quanti danni può mitigare un Operatore ogni volta che viene colpito. Lo Scudo è influenzato unicamente dall'Equipaggiamento.
#### ParaGEN
Il ParaGEN (*parametro genetico*) indica quanto è stato potenziato il genoma di un Operatore. Ogni Operatore inizia con un ParaGEN pari a 1 e può arrivare ad un massimo di 5. Ogni volta che il ParaGEN aumenta, l'Operatore ottiene bonus permanenti.

*N.B.* *Se l'Operatore è un Sync, il ParaGEN è sostituito dalla **Versione Software***.

---

## Specie

Sul Pianeta vivono milioni di abitanti, appartenenti alle specie più strane e assurde del Sistema. Quando crei un Operatore, hai a disposizione quattro Specie tra cui scegliere. Ogni Specie è definita da **Benefici** e **Abilità**. I Benefici sono bonus passivi, mentre le Abilità sono azioni che l'Operatore è in grado di eseguire.

Quando selezioni una Specie ottieni 2 Benefici; ottieni 1 Abilità a scelta tra le 2 disponibili. 



### Umano

Gli umani sono giunti sul Pianeta di recente. Come sempre, la loro grande adattabilità ha reso possibileuna rapida diffusione.

| Beneficio   | Effetto                           |
| ----------- | --------------------------------- |
| *Versatile* | Ottieni 1 Competenza a tua scelta |
| *Curioso*   | Ottieni 2 Gradi extra             |

| Abilità                        | Effetto                                                      |
| ------------------------------ | ------------------------------------------------------------ |
| *Ispirare*                     | Rimuovi 2 punti Stress da un alleato che si trova in Mischia o da te stesso |
| *Istinto di sopravvivenza* [⟲] | Se stai per subire danno, dimezzalo (arrotondato per eccesso) |



### Larva

Le Larve sono grossi insetti umanoidi con la testa che assomiglia a quella di una mosca. Vivono sul Pianeta da moltissimo tempo; sono avide, astute e si sfregano spesso le zampe. Quando giochi con una Larva, godi dei seguenti vantaggi:

| Beneficio       | Effetto                                                      |
| --------------- | ------------------------------------------------------------ |
| *Entomosguardo* | Puoi colpire nemici in copertura che si trovano entro il Corto Raggio |
| *Proboscide*    | Puoi utilizzare la proboscide come arma [Mischia/1d4/Vigore] |

| Abilità            | Effetto                                                      |
| ------------------ | ------------------------------------------------------------ |
| *Saliva Corrosiva* | Riduci a 0 lo Scudo di un bersaglio in Mischia fino all'inizio del suo Loop |
| *Succhiavita* [⟲]  | Se stai per infliggere danno ad un bersaglio organico tramite protoarma o proboscide, curati dello stesso ammontare di Salute entro la Soglia |



### Kintu

I Kintu sono molto simili agli umani, ma hanno capelli e occhi bianchissimi. Sono sinuosi, abilissimi con le parole ed estremamente agili.

| Beneficio         | Effetto                                                      |
| ----------------- | ------------------------------------------------------------ |
| Sensi all'Erta    | Conosci in anticipo la Pericolosità di un nemico             |
| *Eleganza Felina* | Se indossi un Guscio leggero, aumenta la tua Reattività di 1 |

| Abilità         | Effetto                                                      |
| --------------- | ------------------------------------------------------------ |
| *Parlata Jonku* | Scegli un nemico che si trova entro il Corto Raggio e lancia 1d6. Se il risultato è pari o superiore al suo Ingegno, diventa tuo alleato fino al suo prossimo Loop |
| *Schivata* [⟲]  | Se stai per essere colpito, evita l'attacco                  |



### Sync

I Sync sono automi di origine sconosciuta. Sono guidati dalla fredda logica ed agiscono per fini misteriosi.

| Beneficio           | Effetto                                                    |
| ------------------- | ---------------------------------------------------------- |
| *Overclock*         | Hai competenza in tutte le Capacità                        |
| *Stoicismo Binario* | Puoi rilanciare il d6 una volta quando subisci una Catarsi |

| Abilità               | Effetto                                                      |
| --------------------- | ------------------------------------------------------------ |
| *Pugno Automatizzato* | Scegli un nemico in distanza di Mischia. Infliggi 1d8 danni  |
| *Reboot* [⟲]          | Se stai per subire un danno mortale, ignora quel danno. Non puoi agire fino al tuo prossimo Loop |

---

## Classi

La Classe è la specializzazione di un Operatore. Ogni Classe conferisce una serie di Benefici, Competenze e Abilità uniche. 

Quando un Operatore seleziona una Classe ottiene un valore di Salute Iniziale, che sommato al valore del Vigore stabilisce la Salute del personaggio. 

Ogni Classe è caratterizzata da una **Abilità Chiave** (contrassegnata in grassetto) e da altre 3 Abilità. Quando selezioni una Classe, ottieni automaticamente l'Abilità Chiave e 2 Abilità a scelta tra le 3 disponibili.



### Agente

Gli Agenti sono persone d'azione in grado di gettarsi in mezzo alla mischia, proteggere gli alleati e infliggere gravi danni ai nemici. Sono esperti tiratori e posso indossare tutte le armature, il che li rende estremamente versatili e capaci di fare la differenza in ogni situazione.

#### Benefici

| Beneficio          | Effetto                                                      |
| ------------------ | ------------------------------------------------------------ |
| Salute dell'Agente | A paraGEN 1 inizi con un valore di Salute pari a 8. Ogni volta che il tuo paraGEN aumenta, la tua Salute incrementa di 1d8 |
| Cecchino           | Quando mandi a segno un Colpo Critico con un Vettore, aumenti il danno di 1 |

#### Competenze

| Categorie | Competenze                               |
| --------- | ---------------------------------------- |
| Protoarmi | K1, K2                                   |
| Vettori   | Leggeri, Automatici, Assalto, Precisione |
| Gusci     | Leggeri, Medi, Pesanti                   |
| Capacità  | Artiglieria, Atletica                    |

#### Abilità

| Abilità              | Effetto                                                      |
| -------------------- | ------------------------------------------------------------ |
| ***Juggernaut***     | Ottieni +4 Scudo fino al tuo prossimo Loop                   |
| *Colpo Accurato* [⟲] | Se stai per attaccare con un Vettore, il colpo va automaticamente a segno |
| *Bastione*           | I tuoi alleati possono usarti come Copertura fino al tuo prossimo Loop |
| *Rappresaglia* [⟲]   | Se hai subito danni da un nemico, esegui un attacco in risposta (puoi usare un Vettore) |



### Ghonin

I Ghonin sono artisti marziali, ladri esperti, abili con le protolame e soprattutto maestri di morte. A differenza degli Agenti, preferiscono approcciare gli scontri in maniera meno diretta, cercando i punti deboli dei nemici per finirli in un'unico colpo.

#### Benefici

| Beneficio         | Effetto                                                      |
| ----------------- | ------------------------------------------------------------ |
| Salute del Ghonin | A paraGEN 1 inizi con un valore di Salute pari a 4. Ogni volta che il tuo paraGEN aumenta, la tua Salute incrementa di 1d4 |
| Protomaestro      | I tuoi Colpi Critici con le Protoarmi ignorano lo Scudo nemico |

#### Competenze

| Categorie | Competenze                                     |
| --------- | ---------------------------------------------- |
| Protoarmi | K1, K2, K3                                     |
| Vettori   | Leggeri                                        |
| Gusci     | Leggeri                                        |
| Capacità  | Furtività, Psicologia, Atletica e Manomissione |

#### Abilità

| Abilità            | Effetto                                                      |
| ------------------ | ------------------------------------------------------------ |
| ***Shindo***       | Utilizzi una Tecnica Shindo                                  |
| *Esecuzione*       | Lancia 2d6. Se esce un doppio 1, un doppio 2 o un doppio 3 uccidi un nemico in distanza di Mischia. |
| Sangue Freddo      | Guadagni 2 azioni extra. La tua Difesa scende a 0 fino al tuo prossimo Loop |
| *Colpo Pulito* [⟲] | Se un attacco nemico ti ha mancato, contrattacca (se la Distanza lo permette) |

#### Tecniche Shindo

| Tecnica      | Effetto                                                      |
| ------------ | ------------------------------------------------------------ |
| Kendai       | Lanci un poderoso palmo di energia [LR/1d8/Destrezza]        |
| Oo-mitsu [⟲] | Se stai per subire danni, dimezzali (arrotondati per eccesso) |
| Ryo Ban Soi  | Scegli un nemico in Corto Raggio e lancia 1d6. Se superi il suo Ingegno, fino alla fine del suo prossimo Loop, quel nemico non può attaccare |
| Jokken       | Colpisci con un calcio a mezzaluna che ignora lo Scudo nemico [M, 2d4, Vigore] |

---

### Teurgo

I Teurghi sono medici esperti, abili con gli esplosivi e con le droghe. Nel loro bizzarro arsenale di conoscenze trovano spazio misticismo e chimica, un cocktail che rende i Teurghi alleati formidabili e Operatori dalle risorse imprevedibili.

| Beneficio           | Effetto                                                      |
| ------------------- | ------------------------------------------------------------ |
| *Salute del Teurgo* | A paraGEN 1 inizi con un valore di Salute pari a 6. Ogni volta che il tuo paraGEN aumenta, la tua Salute incrementa di 1d6 |
| *Misticismo*        | La prima volta che durante un Combattimento subisci una Crisi, ignorala |

#### Competenze

| Categorie | Competenze                              |
| --------- | --------------------------------------- |
| Protoarmi | K1, K2                                  |
| Vettori   | Leggeri, Automatici                     |
| Gusci     | Leggeri, Medi                           |
| Capacità  | Medicina, Psicologia, Genetica e Storia |

#### Abilità

| Abilità                | Effetto                                                      |
| ---------------------- | ------------------------------------------------------------ |
| ***Metacura*** **[⟲]** | Se tu o un alleato entro il Corto Raggio avete subito danni, cura metà di quel danno (arrotondato per eccesso) e infliggi lo stesso ammontare di danni al nemico attaccante |
| *Blaster*              | Lanci una granata esplosiva che colpisce tutti i bersagli nella stessa distanza [CR/1d6/Vigore] |
| *Psicosostanza*        | Inietti te stesso o un alleato in Mischia con una sostanza. Il bersaglio conferma i Colpi Critici con 9 e 10 fino al suo prossimo Loop |
| *Mantra*               | Mediti fino al tuo prossimo Loop. Fino ad allora, non subisci danni |

---

### SHELLER

Gli Sheller sono gli unici in grado di accedere alla SHELL, il terminale metafisico capace di influenzare la realtà. Abili hacker e cyber-scienziati, possono aggirare le difese dei sistemi informatici e fornire supporto agli altri Operatori.

| Beneficio              | Effetto                                                      |
| ---------------------- | ------------------------------------------------------------ |
| *Salute dello SHELLER* | A paraGEN 1 inizi con un valore di Salute pari a 4. Ogni volta che il tuo paraGEN aumenta, la tua Salute incrementa di 1d4 |
| Converter              | Puoi convertire 3 volumi di Ferraglia in un oggetto casuale. |

#### Competenze

| Categorie | Competenze                      |
| --------- | ------------------------------- |
| Protoarmi | K1                              |
| Vettori   | Leggeri, Automatici, Precisione |
| Gusci     | Leggeri                         |
| Capacità  | Ingegneria, Robotica e Hacking  |

#### Abilità

| Abilità        | Effetto                                                      |
| -------------- | ------------------------------------------------------------ |
| ***SHELL***    | Esegui un Comando                                            |
| *Metadata*     | Chiedi all'Admin il valore di un Parametro Base o Avanzato di un bersaglio a Lungo Raggio |
| Firewall       | Crea una Copertura nella posizione in cui ti trovi           |
| *Backdoor* [⟲] | Se stai per essere attaccato, spostati di una distanza in direzione opposta rispetto al nemico attaccante |

#### Comandi SHELL

| Tecnica  | Effetto                                                      |
| -------- | ------------------------------------------------------------ |
| BATCH    | Scegli un bersaglio a LR e, se nemico, lancia 1d6 come Test contro il suo Ingegno. Il bersaglio compie una azione a tua scelta. |
| ECHO     | Scegli un bersaglio a LR e, se nemico, lancia 1d6 come Test contro il suo Ingegno. La prossima azione compiuta dal bersaglio ha effetto 2 volte |
| WAIT [⟲] | Se stai per subire danni, compi una azione. Poi subisci i danni normalmente |
| SLEEP    | Scegli un bersaglio a LR e lancia 1d6 come Test contro il suo Ingegno. Se vinci, il bersaglio non può compiere azioni durante il suo prossimo Loop |
| SUDO     | Lancia un Comando senza concedere un Test al bersaglio (entrambi i Comandi vengono utilizzati, ma conta come una sola azione) |

---


## Equipaggiamento

L'Equipaggiamento è l'insieme degli oggetti in dotazione al tuo Operatore. Ciò comprende *armi*, *gusci*, *accessori* e *strumenti*. Puoi comprare equipaggiamento stock nella città di Sho-Gai, ma tutti sanno che la tecnologia migliore la si può trovare solamente esplorando gli angoli più remoti e pericolosi del Pianeta.

Di seguito verranno illustrati tutti i tipi di equipaggiamento, divisi per categoria.



### Vettori

I vettori sono fucili di diverso calibro e dimensione alimentati da energia parasinottica. Questo significa che non hanno bisogno di munizioni, ma possono sparare una sola volta per turno. I vettori a loro volta si suddividono in quattro classi: **leggeri**, **automatici**, **d'assalto** e **di precisione**.

#### Vettori Leggeri

| Nome      | Danno | Raggio | Potenziale | Proprietà | Costo |
| --------- | :---: | :----: | :--------: | --------- | ----- |
| Dente RR  |  1d4  |   CR   | Destrezza  | Flare     | 150 G |
| Cometa    |  1d4  |   CR   |   Vigore   | Autoshoot | 150 G |
| Bandito 9 |  1d6  |   M    |   Vigore   | Laser     | 250 G |

#### Vettori Automatici

| Nome     | Danno | Raggio | Potenziale | Proprietà | Costo |
| -------- | :---: | :----: | :--------: | --------- | ----- |
| Alpha 1  |  1d4  |   LR   | Destrezza  | -         | 200 G |
| Oculus   |  1d6  |   CR   |   Vigore   | Flare     | 300 G |
| QAZAR 66 |  1d6  |   CR   |   Vigore   | Blast     | 350 G |

#### Vettori d'Assalto

| Nome   | Danno | Raggio | Potenziale | Proprietà | Costo |
| ------ | :---: | :----: | :--------: | --------- | ----- |
| TOR-98 |  1d6  |  SLR   | Destrezza  | Autoshoot | 650 G |
| Atom   |  1d8  |   LR   | Destrezza  | Laser     | 600 G |
| VK2    | 1d10  |   CR   |   Vigore   | Blast     | 700 G |

#### Vettori di Precisione

| Nome        | Danno | Raggio | Potenziale | Proprietà   | Costo  |
| ----------- | :---: | :----: | :--------: | ----------- | ------ |
| Epilogo SVN |  2d6  |  SLR   | Destrezza  | Mira        | 1000 G |
| Jundic      |  2d4  |  SLR   |   Vigore   | Mira, Laser | 900 G  |

#### Proprietà dei Vettori

- **Laser**: in caso di Colpo Critico, ignora lo Scudo
- **Mira**: richiede 2 Azioni
- **Blast**: infligge 1 danno addizionale a tutti i personaggi sulla stessa distanza del bersaglio
- **Flare**: se infliggi un Colpo Critico con quest'arma, il bersaglio ha la portata ridotta a Mischia durante il suo prossimo Loop
- **Autoshoot**: in distanza di Mischia, l'arma colpisce automaticamente


### Protoarmi

Le protoarmi sono armi da mischia in nerite, materiale duttile ed estremamente tagliente. Le protolame hanno generalmente la forma di lunghi coltelli, mazze, katane, catene di dimensioni e fatture. Si dividono in tre classi: K1, K2 e K3.

#### Protoarmi K1

| Nome   | Danno | Raggio | Potenziale | Proprietà | Costo |
| ------ | :---: | :----: | :--------: | --------- | ----- |
| Khanda |  1d4  |   M    |   Vigore   | Tagliente | 100 G |
| Urumi  |  1d4  |   M    | Destrezza  | Urto      | 100 G |
| Bataar |  1d6  |   CR   |   Vigore   | -         | 200 G |

#### Protoarmi K2

| Nome   | Danno | Raggio | Potenziale | Proprietà | Costo |
| ------ | :---: | :----: | :--------: | --------- | ----- |
| Jitte  |  1d6  |   M    |   Vigore   | Stordente | 350 G |
| Estoss |  1d4  |   CR   | Destrezza  | Tagliente | 400 G |
| Nomiko |  1d8  |   M    | Destrezza  | -         | 400 G |

#### Protoarmi K3

| Nome         | Danno | Raggio | Potenziale | Proprietà | Costo |
| ------------ | :---: | :----: | :--------: | --------- | ----- |
| Zulfiq       |  1d4  |   LR   |   Vigore   | -         | 500 G |
| Placca Delta |  1d8  |   M    |   Vigore   | Urto      | 450G  |
| Abraj        |  2d4  |   M    | Destrezza  | Mulino    | 600 G |

#### Proprietà Protoarmi

- **Tagliente**: se infliggi danno con quest'arma, il bersaglio subisce 1 danno aggiuntivo all'inizio del suo prossimo Loop
- **Stordente**: se infliggi un Colpo Critico con quest'arma, il bersaglio può compiere solo 1 Azione durante il suo prossimo Loop
- **Urto**: se infliggi danno ad una Copertura, distruggila
- **Mulino**: se infliggi danno con quest'arma, infliggi 1 danno addizionale a tutti i personaggi nella stessa Distanza del bersaglio

### Gusci

I gusci sono particolari armature prodotte dalle carcasse dei liplorg, lumache gigantesche ormai estinte. I gusci non sono in grado di resistere a colpi diretti dei vettori e sono meno dure della nerite, ma sono comunque in grado di fornire protezione. I gusci si divono in 3 classi: leggeri, medi e pesanti.

#### Gusci leggeri

| Nome      | Protezione | Reattività | Scudo | Slot Chip | Costo |
| --------- | :--------: | :--------: | :---: | :-------: | ----- |
| Briggan   |     1      |     0      |   1   |     1     | 100 G |
| Tagelmust |     2      |     0      |   0   |     1     | 100 G |
| Dendra    |     1      |     0      |   0   |     2     | 150 G |

#### Gusci medi

| Nome   | Protezione | Reattività | Scudo | Slot Chip | Costo |
| ------ | :--------: | :--------: | :---: | :-------: | ----- |
| Zhan   |     2      |     -1     |   1   |     2     | 250 G |
| Neurok |     3      |     -1     |   1   |     1     | 300 G |
| Mughal |     3      |     -1     |   2   |     1     | 300 G |

#### Gusci pesanti

| Nome       | Protezione | Reattività | Scudo | Slot Chip | Costo |
| ---------- | :--------: | :--------: | :---: | :-------: | ----- |
| Tylinghit  |     3      |     -2     |   2   |     2     | 600 G |
| Gibus      |     4      |     -3     |   2   |     2     | 600 G |
| Kasenburst |     4      |     -3     |   3   |     1     | 700 G |

### Upgrade

Gli Upgrade sono oggetti che conferiscono bonus passivi speciali. Non è possibile acquistarli, ma negli antichi laboratori tecnologici disseminati sul Pianeta è possibile trovare Upgrade dalle straordinarie capacità. Ogni Operatore può equipaggiare al massimo due Upgrade alla volta.

| Nome      |     Effetto     | Rarità | Costo  |
| --------- | :-------------: | :----: | :----: |
| Nanoscudo | Ottieni 1 Scudo |  Raro  | 2000 G |

### Chip

I Chip sono oggetti che possono essere installati su Vettori, Protoarmi e Gusci. I Chip modificano e potenziano l'equipaggiamento, sbloccando nuove abilità o rendendo le armi più letali. È possibile installare un solo chip su Vettori e Protoarmi, mentre è possibile installare un numero variabile di Chip sui Gusci.

### Nucleoborsa

La Nucleoborsa è lo zaino dato in dotazione a tutti gli Operatori. La Nucleoborsda contiente fino a 10V (volumi) di oggetti e contiene fino a 5L di linfa. Ogni personaggio ha bisogno di 1L di linfa al giorno per sopravvivere al di fuori di Sho-Gai.

### Strumenti

Gli strumenti sono oggetti con cui svolgere azioni speciali. Alcuni strumenti, come i *grimaldelli*, sono usa e getta, mentre altri, come la *carrybox*, possono essere utilizzati un numero indefinito di volte. Ogni strumento occupa un certo volume; una nucleoborsa può contenere solo 10 volumi di strumenti e oggetti.

**N.B.** Protoarmi e Vettori occupano tutti 3V, mentre i Gusci occupano 5V.

| Nome             |  Utilizzo  | Volume |  Costo   | Effetto                                                |
| ---------------- | :--------: | :----: | :------: | ------------------------------------------------------ |
| Antidolorifico   |  singolo   |   1V   |  100 G   | Cura 1d6                                               |
| Medikit          |  singolo   |   1V   |  200 G   | Cura 1d6 oltre la Soglia                               |
| Psicofarmaci     |  singolo   |   1V   |  300 G   | Rimuove 1 punto Stress                                 |
| Sincrodroga      |  singolo   |   1V   |   50 G   | Lancia 1d10. Pari cura, dispari danneggia, 1 dà stress |
| Capsula BLESS    |  singolo   |   1V   |  1000 V  | Cura fino al limite della Soglia                       |
| Segnale Mercapod |  singolo   |   2V   |   50 G   | Richiama il Mercapod                                   |
| Flare Estrazione |  singolo   |   2V   |  175 G   | Richiama un Esapod                                     |
| Grimaldello      |  singolo   |   2V   |  250 G   | Sblocca una serratura meccanica                        |
| Rootkit          |  singolo   |   2V   |  350 G   | Sblocca un sistema informatico                         |
| Plastico EXR     |  singolo   |   3V   |  600 G   | Esplosivo controllato da remoto                        |
| Triobussola      | permanente |   2V   | 1 000 G  | Bussola non magnetica                                  |
| Filo shiga       | permanente |   1V   |  300 G   | Filo indistruttibile                                   |
| Carrybox         | permanente |   -    | 3 000 G  | Contenitore autotrasportante da 15 V                   |
| WAVE             | permanente |   -    | 12 000 G | Moto da deserto                                        |
| Tenda NEMERF     | permanente |   5V   | 8 000 G  | Tenda da deserto                                       |
| Olo-lente        | permanente |   3V   | 2 000 G  | Permette di guardare lontano                           |

### Servizi

| Nome                       |         Descrizione         |          Costo           |
| -------------------------- | :-------------------------: | :----------------------: |
| Rifornimento Nucleoborsa   |  Rifornimento della Linfa   |           50 G           |
| Retrace genetico           |  Retrain Abilità di Specie  |          500 G           |
| Retrace mnemonico          |  Retrain Abilità di Classe  |         1 000 G          |
| Sblocco paraGEN 2          |       Primo level up        |         5 000 G          |
| Sblocco paraGEN 3          |      Secondo level up       |         10 000 G         |
| Sblocco paraGEN 4          |       Terzo level up        |         25 000 G         |
| Sblocco paraGEN 5          |       Quarto level up       |         50 000 G         |
| Starpod                    |           Viaggio           |         1 000 G          |
| Mercapod                   |     Mercante itinerante     | Costo Merci raddioppiato |
| Ascensore                  |       Rientro Sho Gai       |          500 G           |
| Estrazione entro 500 Seqel |       Rientro Sho Gai       |         2 000 G          |
| Estrazione oltre 500 Seqel |       Rientro Sho Gai       |         6 000 G          |
| Abbandonare il Pianeta     | *"Addio, fottuto Pianeta!"* |        100 000 G         |



## Combattimento

Il Combattimento è il fulcro di CYBERNAUT RPG. La fase di Combattimento inzia ogni volta che gli Operatori incontrano una o più entità ostili.

Il combattimento in CYBERNAUT è frenetico, veloce e spesso letale. Il Combattimento si svolge a turni, chiamati LOOP. Ogni personaggio coinvolto nel Combattimento agisce nel proprio Loop; questo processo si ripete finchè il Combattimento non è terminato.



### STACK

I Combattimenti di CYBERNAUT avvengono su una plancia chiamata Stack.

![](D:\Utenti\Redriel\Dungeons and Dragons\husk\tokens\stack_popolato.png)



In questa immagine ci sono due Operatori, uno in giallo ed uno in verde, e due nemici con lo sfondo nero. Questa immagine verrà utilizzata anche nei paragrafi successivi per illustrare le meccaniche di base del Compattimento.



### L'Ordine dei LOOP

La prima cosa da fare ad inizio Combattimento, è quella di stabilire l'Ordine dei Loop, ossia in che sequenza Operatori e nemici compiono il proprio turno.

Per stabilire l'ordine dei Loop si utilizza la **Reattività**. I personaggi vengono disposti in ordine decrescente, dal valore di Reattività più alto a quello più basso. 

In caso di pari punteggio di Reattività, si favoriscono gli Operatori, e a seguire i nemici.

Dopo che l'ordine è stato stabilito, si procede con i Loop di ogni singolo personaggio, fino alla fine del Combattimento.



### Azioni

Durante il proprio Loop si hanno a disposizione 3 punti azione (PA). Ogni punto azione consente di svolgere una azione a propria scelta tra quelle a disposizione del proprio Operatore. Le azioni principali sono **Attacco** (con Vettore o Protoarma), **utilizzo di una Abilità**, **Movimento**. È possibile utilizzare una qualsiasi combinazione di azioni nel proprio Loop, fintanto che si rientra nel limite di 3. Allo stesso modo, non si è obbligati a compiere esattamente 3 azioni, ma i punti azione inutilizzati non si mantengono all'inizio del prossimo Loop.

| Azione                        | Descrizione                                    | Costo Punti Azione |
| ----------------------------- | ---------------------------------------------- | ------------------ |
| Attaco                        | Colpire con Vettore/Protoarma                  | 1                  |
| Movimento                     | Ci si sposta di 1 Distanza                     | 1                  |
| Utilizzo Abilità              | Usare Abilità di Specie/Classe                 | 1                  |
| Entrare/Rimanere in Copertura | Sfruttare un riparo                            | 1                  |
| Utilizzare un oggetto         | Usare un oggetto trasportato nella nucleoborsa | 1                  |
| Cambiare arma                 | Cambiare arma con una nella nuceloborsa        | 2                  |
| Fuggire                       | Uscire dal combattimento                       | 3                  |



### Movimento e Distanze

In CYBERNAUT esistono 4 Distanze, che rappresentano quanto due creature sono distanti tra loro. Nello STACK le Distanze sono rappresentate dalle colonne verticali. Le righe invece non hanno rilevanza a fini di gioco.

Le distanze sono: Mischia (M), Corto Raggio (CR), Lungo Raggio (LR), Super Lungo Raggio (SLR). 

Osservando lo STACK, quando due personaggi si trovano nella stessa colonna o in due colonne adiacenti, sono in Mischia. Se due personaggi sono separati da una colonna, sono in Corto Raggio. Se sono separati da 2 colonne, sono in Lungo Raggio. Se sono separati da 3 colonne, sono in Super Lungo Raggio. Se sono separati da 4 colonne o più, non possono interagire a causa della distanza troppo grande.

### Copertura

A volte nello STACK sono presenti delle Coperture. Le Coperture sono tavoli ribaltati, terminali dietro cui ripararsi, portelloni aperti. Quando un personaggio è in Copertura, non può essere bersaglio di Attacchi o Abilità che non siano in Mischia. Entrare in Copertura e rimanere in Copertura costa 1 PA. È possibile tuttavia attaccare una Copertura. **Tutte le Coperture hanno una Difesa di 5 ed una Salute di 5.**

### Attacco

Durante il turno, puoi attaccare nemici a portata delle tue armi e Abilità. Quanto decidi di effettuare un Attacco, lancia un numero di d10 pari ai Gradi dell'arma che stai utilizzando e prendi il risultato migliore. Un 1 è sempre un Attacco fallito, mentre un 10 è sempre un Attacco riuscito (*Colpo Critico*). Confronta il risultato del lancio con la **Difesa** nemica. Se il risultato è pari o superiore, lancia i dadi del Danno dell'arma.

Quando esegui un Colpo Critico, puoi decidere se massimizzare il danno, ossia non lanciare il dado dei danni ma prendere il risultato più alto, oppure rimuovere 1 Stress dal tuo Operatore.



### Abilità e Overclock

Durante il tuo Loop puoi utilizzare tutte le Abilità che vuoi. Tuttavia, se nello stesso Combattimento decidi di utilizzare la stessa Abilità più volte, incorri in un Overclock.

La prima volta che utilizzi una Abilità in Overclock subisci una Crisi. Dalla seconda volta in poi guadagni 1 Stress.

Alcune Abilità hanno la dicitura [⟲]. Significa che puoi usare queste Abilità al di fuori del tuo Loop. Puoi usare 1 sola Abilità [⟲] tra la fine del tuo precedente Loop e l'inizio del prossimo. Questo limite non può essere aggirato tramite Overclock. Per il resto, le Abilità [⟲] seguono le regole delle Abilità normali.



### Salute, Soglia e Ferito

Il tuo personaggio dispone di un punteggio Salute, ottenuto sommando il Vigore alla Salute Iniziale della tua Classe, il tutto moltiplicato per 2.

Ad esempio, se sei un Ghonin con salute iniziale 5 e disponi di un Vigore pari a 5, il tuo punteggio di Salute sarà pari a 10, e moltiplicandolo per 2 otterrai 20.

La metà esatta della tua Salute si chiama Soglia. Fintanto che il tuo Operatore è al di sopra della Soglia, dispone di 3 PA. Quando scende al di sotto della Soglia, diventa Ferito.

Un Operatore con la condizione Ferito dispone di 2 PA e le cure normali non riportano la sua Salute al di sopra della Soglia.

Quando un Operatore arriva a 0 di Salute, è Fuori Gioco. Un Operatore Fuori Gioco dispone di 0 PA. Quando un Operatore arriva ad un punteggio negativo di Salute, muore.



### Stress, Crisi e Catarsi

Lo Stress è la misura dei danni mentali accumulati da un Operatore. Ogni Operatore inizia con un punteggio di Stress pari a 0. Tuttavia, degli eventi chiamati **Crisi** possono aumentare questo punteggio, fino ad un massimo di 3.

Si verifica una Crisi quando:

- si subisce un colpo critico
- si subisce un attacco mentale
- si fallisce una azione pericolosa
- si ottiene la condizioneFerito
- si usa una Abilità in Overclock

Ogni volta che un Operatore affronta una Crisi, deve lanciare un numero di d10 pari al suo punteggio di Lucidità e prendere il risultato migliore. Se il risultato è pari o superiore a 8, non succede nulla. Altrimenti, il suo punteggio di Stress incrementa di 1.

Quando il punteggio di Stress raggiunge il valore 3, l'Operatore subisce una Catarsi. Il giocatore lancia 1d6 ed applica l'azione riportata nella tabella:

| Risultato |      Effetto       | Descrizione                                                  |
| :-------: | :----------------: | ------------------------------------------------------------ |
|     1     |  *Determinazione*  | Il tuo prossimo attacco è un Colpo Critico.                  |
|     2     |    *Nichilismo*    | Subisci 1d4 danni.                                           |
|     3     |     *Amnesia*      | Il tuo Loop finisce. Durante il tuo prossimo Loop non puoi agire. |
|     4     |     *Psicosi*      | Attacchi l'alleato più vicino.                               |
|     5     |       *Coma*       | Vai a 0 punti Salute.                                        |
|     6     | *Arresto cardiaco* | Muori.                                                       |



## Esplorazione

L'Esplorazione è la fase di gioco in cui gli Operatori esplorano il Pianeta, interagiscono con altri personaggi e compiono azioni non relative al combattimento. Durante l'Esplorazione vengono utilizzate le Capacità, abilità speciali che permettono di interagire con l'ambiente circostante e con gli altri personaggi.



### Capacità e Test

Le Capacità rappresentano ciò che il tuo personaggio sa fare. I Gradi indicano quanto un personaggio è esperto in una certa Capacità. Quando devi effettuare un'azione che coinvolge una certa Capacità, lancia un numero di dadi pari al Grado di quella Capacità.

Quando decidi di svolgere una azione mediante Capacità, l'Admin stabilisce un punteggio e avvia un Test. Scegli il Miglior Lancio della tua Capacità e l'Admin ti dirà se l'azione ha avuto successo oppure no.

Di seguito vengono elencate le Capacità e per ognuna di esse viene fornita una breve descrizione.

- Artiglieria:  indica quanto sei bravo a utilizzare e riparare i Vettori.
- Atletica: indica quanto sei bravo ad eseguire manovre fisiche.
- Furtività: indica la tua abilità nel nasconderti agli altri.
- Genetica: indica la tua conoscenza di altri esseri viventi.
- Geologia: indica la tua conoscenza del terreno.
- Hacking: indica la tua abilità nel superare sistemi di difesa cibernetici.
- Ingegneria: indica la tua abilità nell'utilizzo di macchinari.
- Manomissione: indica la tua abilità nel superare sistemi di difesa meccanici.
- Psicologia: indica la tua abilità nel comprendere le intenzioni altrui.
- Robotica: indica la tua abilità nell'utilizzo di strumentazione robotica.
- Medicina: indica la tua abilità nel prestare soccorso immediato e somministrare medicinali.
- Storia: indica la tua conoscenza del passato.

Generalmente, i Test hanno dei punteggi fissi a seconda della difficoltà.

Un Test con punteggio 5 è mediamente difficile, mentre uno con punteggio 8 è molto difficile. Il punteggio minimo per un Test è 1 ed il massimo è 10.



### Riposo

Il riposo riempie la propria Salute, ma solo entro la Soglia. Per curare le Ferite bisogna riposare nelle Neurovasche di Sho-Gai (o altrove, se trovate) oppure utilizzare degli Strumenti.

Lo Stress torna a 0 solo se si riposa in un luogo sicuro.




## Gamemastering

### -- WIP
