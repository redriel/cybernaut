## Welcome to HUSK

**HUSK** è un gioco di ruolo da tavolo ambientato su un pianeta senza nome, chiamato semplicemente *Pianeta*. In questo mondo, coperto interamente da deserti, canyon e lande ghiacciate, cacciatori di tecnologia esplorano le rovine di antichi laboratori e città perdute nella speranza di trovare hardware di epoche passate da rivendere nella metropoli di Sho-Gai.

In HUSK ci sono poche regole da imparare, in poco tempo sarai in grado di creare il tuo personaggio ed iniziare ad esplorare le lande inospitali del Pianeta.

HUSK utilizza unicamente il dado a 6 facce. Nei prossimi capitoli verranno introdotte le specie, le classi e i dettagli utili a creare il tuo personaggio.

Nei capitoli Equipaggiamento, Combattimento ed Esplorazione verranno illustrati gli oggetti che comporranno il tuo armamentario, come combattere e sopravvivere sul Pianeta.

